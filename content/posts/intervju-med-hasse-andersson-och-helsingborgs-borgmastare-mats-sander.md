---
date: 2021-01-18T11:22:48Z
mainImage: ''
title: 'Intervju med Hasse Andersson och Helsingborgs borgmästare Mats Sander '
public: false

---
## Intro

**D:** Tempo, tempo… och hejsan, hejsan allesammans.

**D:** Jag heter Dennis Westerberg.

**L:** Och jag heter Lena Bergkvist.

**L:** Och vi hälsar er varmt välkomna till Kulijuli-podden – en podcast för dig som älskar musik, allsång och underhållning.

**D:** En podcast med ambition att skapa en allt mer kärleksfull och gladare värld att leva i – en härlig blandning av det lokala, det regionala och det nationella.

**D:** En podd från hjärtat, som lockar till glada och kärleksfulla leenden.

**L:** Vi bjuder på spännande gäster, lyfter fram och hyllar Helsingborg och Nordvästskåne, samt avslöjar väl dolda hemligheter. 

**L:** I juli blir det fest i Nöjesgrytan – i Slottshagen. Skånes största allsångsevenemang: – Kulijuli är namnet.

**D:** Mer familjärt än ”Allsång på Skansen”, eller hur Lena?

**L:** Ja… verkligen… och med större gemenskap än i ”Lotta på Liseberg”.

**D:** Kulijuli… tre tisdagskvällar… i juli, givetvis.

**D:** Då samlar vi omkring 10.000 människor, som får njuta av ett fantastiskt utbud av folkkära och rikskända underhållare, för alla smaker.

**L:** Men innan dess… varannan vecka… året om… möts vi här… i Kulijuli-podden och förbereder oss för sommarens familjeunderhållning.

**D:** Det mesta av det bästa.

**L:** Och… så… blir det… tävling.

**D:** Mmmm.

**D:** Och idag, är det en alldeles speciell dag,

**D:** Det är premiär för oss och den här podcasten.

**L:** Ja… och jag är lite nervös.

**D:** Är du det?

**L:** Ja… lite pirrig… men det känns super-spännande.

**D:** Jag är också lite spänd, ska jag erkänna. Men… mest förväntansfull.

**L:** Kan du bli nervös Dennis? Det visste inte jag.

**D:** Jo… det händer… då och då. Som idag… när man har nåt kul framför sig. Man vill att det ska bli bra liksom.

**L:** Ta det lugnt så ska du se att vi fixar det.

**D:** Tror du det?

**L:** Jadå.

**D:** Tack. Nu känns det bättre.

**D:** Då kör vi.

**L:** Det här är avsnitt nummer ett.

**L:** Nyss fanns det ingen podd alls.

**D:** Men så dök den upp.

**D:** Först som en idé. Och nu på riktigt.

**D:** Den föddes, liksom… och kom till världen, med piggelinpigga ögon. Nyfiken på vad en jungfrulig framtid har att erbjuda.

**D:** Och idag… redan i vårt första program, har vi en alldeles special gäst.

**D:** Eller hur?

**L:** Ja, absolut. En superkändis. Alla vet vem han är, vågar vi påstå.

**D:** Ja, såväl ung som gammal.

**L:** Till och med förskolebarnen har honom som idol.

**D:** Och min pappa.

**D:** Och även vi, eller hur?

**L:** Det stämmer.

**D:** Det blir guld och gröna skogar… om en stund, då vi presenterar en telefonintervju som vi gjorde med denne legendar, för ett par veckor sedan.

**D:** Vilken genomfin människa… håller du inte med.

**L:** Jo… en sån varm person. Kärlek och glädje, rakt igenom.

## Har ni hört att...

**D:** Och det där… som vi hörde nu… ljud-logotypen… jingeln … den kommer vi att lära oss att känna igen, eller hur?

**L:** Ja… den kommer vi att höra i alla program framöver.

**D:** Den har Peter Berglund och Johan Pihleke knåpat ihop. 

**L:** Två av medlemmarna i Kulijuliorkestern.

**D:** Ja, två fantastiska musiker.

**D:** Men de har inte bara gjort den ljudprylen…. utan även signaturmelodin – själva vinjetten – och alla andra ljudloggor som vi har med i vår podd.

**D:** Men, vad betyder just den här jingeln, Lena?

**L:** Jo… den introducerar en programpunkt som vi har valt att kalla ”Psst… har ni hört att…?”.

**D:** Ja…  det stämmer.

**D:** Inför varje avsnitt… matas vi av korta… men… intressanta nyheter kring vad som är på gång, här uppe i Skånes nordvästra hörn. Vi har ”agenter” utspridda inom de kommunala förvaltningarna, men också på andra ställen. Spioner och spanare som förser oss med tips om vad som händer och sker i närområdet.

**L:** Vad viskas det om nu då, Dennis? Har du något att bjuda på, som vi alla bör känna till?

**D:** Absolut.

**D:** Helsingborgs stad har nyligen fått en utmärkelse. Minsann.

**D:** Föreningen ”Sveriges Stadsbyggare” har utnämnt ”omvandlingen av Drottninggatan & Järnvägsgatan i Helsingborg” till ”Årets Stadsbyggnadsprojekt i Sverige”. 

**D:** Bland annat har stadens paradgata fått nya, superstiliga lyktstolpar, som ser ut precis såsom de gjorde för cirka ett hundra år sedan.

**D:** Kolla in dem.

**L:** Och då ska ni veta… att stolparnas bas, nästan är identiska med ursprungs-stolpen, men att formen på toppen skiljer sig.

**L:** Man har placerat stadsvapnet längst upp, mellan lamporna, men inte nog med det. De är utrustade med lampor som kan skifta färg.

**L:** ”De kan bli gula till påsk”, berättar stadsträdgårdsmästare Martin Hadmyr, som ligger bakom idén kring stolparna. Men även ”blå och röda när HIF vinner allsvenskan framöver”.

**D:** Grattis säger vi Lena… till utmärkelsen alltså.

**L:** Mmm… stort grattis.

**D:** Vad gäller HIF:s segertåg… ser det mörkare ut emellertid. 

**L:** Ja… det gör det tyvärr.

**D:** I alla fall just nu när denna podd spelas in. Men… man vet ju aldrig. Kanske kan det blå och röda skenet på Paradgatan, få lysa extra starkt längre fram.

**D:** Vinstlott får några. Nitlott för andra.

**D:** Det är det som är det fina med idrott och tävlingar.

**L:** Man vet ju aldrig riktigt hur det ska gå.

**D:** Men lamporna… ja, de lyser upp staden redan nu dock.

**D:** Passar bra till höstmörkret som kryper allt närmre.

## Hallå du

**D:** Och nu Lena… har vi fått in en gäst i studion.

**L:** Ja, en celeber gäst, skulle jag vilja säga.

**D:** Är det han… Änglahunds-mannen?

**L:** Nej… inte än… han kommer om en stund. Det lovar jag.

**L:** Men vi har en annan härlig människa på plats. Helsingborgs ansikte utåt på många sätt.

**D:** Ja, i varje podd har vi två gäster. Det kommer ni att förstå framöver.

**D:** Först ett lite kortare inhopp, på cirka 10 minuter under signaturen ”Hallå du…”, och sen en lite längre intervju, på cirka 20 minuter, med rubriken ”Nyfiken på”.

**D:** Så… idag säger vi ”Hallå du…” till herr ordförande i kommunfullmäktige – Helsingborgs borgmästare – Mats Sander. Varmt välkommen.

**Mats:** Tack så mycket, härlig introduktion.

**D:** Tack, vad skönt att ha dig här och jag ska berätta lite särskilt från våra hjärtan, mitt hjärta och Lenas hjärta, varför vi tycker det är speciellt att ha dig här har idag. Av många själv men du Mats är faktiskt den första personen som gratulerade oss till Kulijuli-uppdraget när det blev offentligt. Du skrev en hälsning på Facebook och vi blev så oerhört glada. Wow Lena, borgmästaren hälsar till oss. Var det inte så Lena?

**L:**  Jo, precis så var det.

**D:** Tack snälla. Rakt på sak, vad betyder Kulijuli för dig Mats?

**Mats:** Det betyder ju en del för mig såklart, men det betyder väldigt mycket för väldigt många Helsingborgare. Och just att det betyder mycket för många helsingborgare har jag ju fått erfara under dom åren jag har varit dels kulturnattsordförare men även borgmästare eller kommunfullmäktiges ordförande. Så att när Olle bestämde sig för att ta ett steg tillbaka så.. Hur ska det här gå då? Och när det blev klart att det fanns nya krafter igång så självklart det var jätteviktigt att få lov att vara i alla fall tidig och säga välkomna, vad roligt, grattis och så.

**L:** Tack så mycket.

**D:** Det betydde mycket.

**Mats:** Vad skoj